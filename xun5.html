<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Document</title>
</head>
<body>
  <style type="text/css">
    #apDiv1 {
      position: absolute;
      left: 42px;
      top: 346px;
      width: 1441px;
      height: 432px;
      z-index: 1;
      font-size: 24px;
    }
    #apDiv2 {
      position: absolute;
      left: 40px;
      top: 847px;
      width: 1442px;
      height: 305px;
      z-index: 2;
      font-size: 24px;
    }
    #apDiv3 {
      position: absolute;
      left: 42px;
      top: 1239px;
      width: 1441px;
      height: 336px;
      z-index: 3;
      font-size: 24px;
    }
    #apDiv4 {
      position: absolute;
      left: 40px;
      top: 2800px;
      width: 1442px;
      height: 310px;
      z-index: 4;
      font-size: 24px;
    }
    #apDiv5 {
      position: absolute;
      left: 37px;
      top: 4300px;
      width: 1446px;
      height: 482px;
      z-index: 5;
      font-size: 24px;
    }
    #apDiv6 {
      position: absolute;
      left: 37px;
      top: 5000px;
      width: 1440px;
      height: 506px;
      z-index: 6;
      font-size: 24px;
    }
    #apDiv7 {
      position: absolute;
      left: 1389px;
      top: 17px;
      width: 68px;
      height: 37px;
      z-index: 7;
    }
    </style>
    <div id="apDiv1">
      <h2>《云兴于山》</h2>
      <p><br />
        云兴于山，霿霿为雾。<br />
        匪山不仁，天实不顾。<br />
        山川我享，为我百诉。<br />
        岂不畏天，哀此下土。<br />
        班班鸤鸠，谷谷晨号。<br />
        天乎未雨，余不告劳。<br />
        谁为山川，不如羽毛。</p>
    </div>
    <div id="apDiv2">
      <h2>《<a name="有骥在野" id="有骥在野">有骥在野</a>》</h2>
      <p><br />
        有骥在野，百过不呻。<br />
        子不我良，岂无他人。<br />
        絷我于厩，乃不我驾。<br />
        遇我不终，不如在野。<br />
        秃毛于霜，寄肉于狼。<br />
        宁彼我伤，人不我顾？无子我忘。</p>
    </div>
    <div id="apDiv3">
      <h2>《<a name="颜书四十韵" id="颜书四十韵">颜书四十韵</a>》</h2>
      <p><br />
        任君北方来，手出《邠州碑》。<br />
        为是鲁公写，遗我我不辞。<br />
        鲁公实豪杰，慷慨忠义姿。<br />
        忆在天宝末，变起渔阳师。<br />
        猛士不敢当，儒生横义旗。<br />
        感激数十郡，连衡斗羌夷。<br />
        新造势尚弱，胡马力未衰。<br />
        用兵竟不胜，叹息真数奇。<br />
        杲兄死常山，烈士泪满颐。<br />
        鲁公不死敌，天下皆熙熙。<br />
        奈何不爱死，再使踏鲸鳍？<br />
        公固不畏死，吾实悲当时。<br />
        缅邈念高谊，惜哉我生迟。<br />
        近日见异说，不知作者谁。<br />
        云公本不死，此事亦已奇。〈或云公尸解。虽见杀，而实不死。〉<br />
        大抵天下心，人人属公思。<br />
        加以不死状，慰此苦叹悲。<br />
        我欲哭公墓，莽莽不可知。<br />
        爱其平生迹，往往或孑遗。<br />
        此字出公手，一见减叹咨。<br />
        使公不善书，笔墨纷讹痴。<br />
        思其平生事，岂忍弃路岐？<br />
        况此字颇怪，堂堂伟形仪。<br />
        骏极有深稳，骨老成支离。<br />
        点画乃应和，关连不相违。<br />
        有如一人身，鼻口耳目眉。<br />
        彼此异状貌，各自相结维。<br />
        离离天上星，分如不相持。<br />
        左右自缀会，或作斗与箕。<br />
        骨严体端重，安置无欹危。<br />
        篆鼎兀大腹，高屋无弱楣。<br />
        古器合尺度，法物应矩规。<br />
        想其始下笔，庄重不自卑。<br />
        虞柳岂不好，结束烦馽羁。<br />
        笔法未离俗，庸手尚敢窥。<br />
        自我见此字，得纸无所施。<br />
        一车会百木，斤斧所易为。<br />
        团团彼明月，欲画形终非。<br />
        谁知忠义心，余力尚及斯。<br />
        因此数幅纸，使我重叹嘻。</p>
    </div>
    <div id="apDiv4">
      <h2>《<a name="六国论" id="六国论">六国论</a>》</h2>
      <p><br />
        六国破灭，非兵不利 ，战不善，弊在赂秦。赂秦而力亏，破灭之道也。或曰：六国互丧，率赂秦耶？曰：不赂者以赂者丧，盖失强援，不能独完。故曰：弊在赂秦也。<br />
        秦以攻取之外，小则获邑，大则得城。较秦之所得，与战胜而得者，其实百倍；诸侯之所亡，与战败而亡者，其实亦百倍。则秦之所大欲，诸侯之所大患，固不在战矣。思厥先祖父，暴霜露，斩荆棘，以有尺寸之地。子孙视之不甚惜，举以予人，如弃草芥。今日割五城，明日割十城，然后得一夕安寝。起视四境，而秦兵又至矣。然则诸侯之地有限，暴秦之欲无厌，奉之弥繁，侵之愈急。故不战而强弱胜负已判矣。至于颠覆，理固宜然。古人云：“以地事秦，犹抱薪救火，薪不尽，火不灭。”此言得之。<br />
        齐人未尝赂秦，终继五国迁灭，何哉？与嬴而不助五国也。五国既丧，齐亦不免矣。燕赵之君，始有远略，能守其土，义不赂秦。是故燕虽小国而后亡，斯用兵之效也。至丹以荆卿为计，始速祸焉。赵尝五战于秦，二败而三胜。后秦击赵者再，李牧连却之。洎牧以谗诛，邯郸为郡，惜其用武而不终也。且燕赵处秦革灭殆尽之际，可谓智力孤危，战败而亡，诚不得已。向使三国各爱其地，齐人勿附于秦，刺客不行，良将犹在，则胜负之数，存亡之理，当与秦相较，或未易量。<br />
        呜呼！以赂秦之地，封天下之谋臣，以事秦之心，礼天下之奇才，并力西向，则吾恐秦人食之不得下咽也。悲夫！有如此之势，而为秦人积威之所劫，日削月割，以趋于亡。为国者无使为积威之所劫哉！<br />
        夫六国与秦皆诸侯，其势弱于秦，而犹有可以不赂而胜之之势。苟以天下之大，下而从六国破亡之故事，是又在六国下矣。</p>
      <p><br />
        译文<br />
        六国灭亡，不是武器不锐利，仗打得不好，弊病在于割地贿赂秦国。割地贿赂秦国，自己的力量就亏损了，这是灭亡的原因。有人说：“六国相继灭亡，全都是由于割地贿赂秦国吗？”回答说：“不割地贿赂秦国的国家因为割地贿赂秦国的国家而灭亡。因为他们失去了强有力的外援，不能单独保全。所以说：‘弊病在于割地贿赂秦国’啊！”<br />
        秦国除用攻战的方法取得土地之外（还得到诸侯的割地贿赂），小的就获得城镇，大的就获得都市，把秦国由受贿赂得到的土地与战胜而得到的土地比较，实际上有一百倍，把诸侯贿赂秦国所失去的土地与战败所失去的土地比较，实际上也有一百倍。那么秦国最大的欲望，诸侯最大的祸患，当然就不在于战争了。回想他们的祖辈父辈，冒着霜露，披荆斩棘，因而才有一点点土地。可是子孙们看待它却很不珍惜，拿它来送人，就像抛弃小草一样。今天割去五座城，明天割去十座城，然后才能睡上一夜安稳觉。待起床一看四周边境，秦国的军队又打来了。那么，诸侯的土地有限，暴秦的欲望没有满足；谁送给它土地越多，它侵犯谁就越急。所以不用打仗，谁强谁弱、谁胜谁败就已分得清清楚楚了。六国落到灭亡的地步，按理本来应当这样。古人说：“用土地侍奉秦国，就像抱着柴草救火，柴草没有烧完，火就不会熄灭。”这话说得在理啊！<br />
        齐国不曾割地贿赂秦国，最后也随着五国灭亡，为什么呢？这是因为它跟秦国交好而不帮助五国啊。五国灭亡之后，齐国也就不能幸免了。燕国和赵国的君主，起初有远大的谋略，能够守住自己的土地，坚持正义不贿赂秦国。因此燕国虽然是个小国，却灭亡在后，这是用兵抵抗的效果啊。到了燕太子丹用派遣荆轲刺杀秦王作为对付秦国的策略，才招致灭亡的祸患。赵国曾经与秦国多次作战，败少胜多。后来秦国又两次攻打赵国，李牧接连打退了它。等到李牧因受谗言被赵王杀害，都城邯郸就变成秦国的一个郡，可惜它用兵抵抗却没能坚持到底啊。况且燕赵正处在其他国家被消灭了的时候，可说是智谋已尽，力量单薄，战败而亡国，实在是没有办法的事啊。假使当初韩、魏、楚三国都各自珍惜自己的土地，齐国不依附秦国，燕国的刺客不去秦国，赵国的良将李牧还活着，那么胜败存亡的命运，如果与秦国较量，也许还不容易估量呢。<br />
        唉！如果六国把贿赂秦国的土地封赏给天下的谋臣，用侍奉秦国的心意礼遇天下非凡的人才，齐心协力向西对付秦国，那么我担心秦国人连饭也咽不下喉呢。可悲啊！有这样的形势，却被秦国积久的威势所胁制，土地天天削减，月月割让，以至于走向灭亡。治理国家的人切不要让自己被敌人积久的威势所胁制啊！<br />
        六国和秦国都是诸侯，他们的势力比秦国弱，可是还有能够不割地贿赂而战胜秦国的形势。如果凭着一统天下的大国，却自取下策反而重蹈六国灭亡的覆辙，这就又在六国之下了！</p>
    </div>
    <div id="apDiv5">
      <h2>《<a name="心术" id="心术">心术</a>》</h2>
      <p><br />
        为将之道，当先治心。泰山崩于前而色不变，麋鹿兴于左而目不瞬；然后可以制利害，可以待敌。凡兵上义，不义，虽利勿动。非一动之为害，而他日将有所不可措手足也。夫惟义可以怒士；士以义怒，可与百战。<br />
        凡战之道，未战养其财，将战养其力，既战养其气，既胜养其心。谨烽燧，严斥堠，使耕者无所顾忌，所以养其财；丰犒而优游之，所以养其力；小胜益急，小挫益厉，所以养其气；用人不尽其所欲为，所以养其心。故士常蓄其怒、怀其欲而不尽。怒不尽则有余勇，欲不尽则有余贪，故虽并天下而士不厌兵。此黄帝之所以七十战而兵不殆也。不养其心，一战而胜，不可用矣。<br />
        凡将欲智而严，凡士欲愚。智则不可测，严则不可犯，故士皆委己而听命，夫安得不愚！夫惟士愚，而后可与之皆死。<br />
        凡兵之动，知敌之主，知敌之将，而后可以动于险。邓艾缒兵于穴中，非刘禅之庸，则百万之师可以坐缚。彼固有所侮而动也。故古之贤将，能以兵尝敌，而又以敌自尝，故去就可以决。<br />
        凡主将之道，知理而后可以举兵，知势而后可以加兵，知节而后可以用兵。知理则不屈，知势则不沮，知节则不穷。见小利不动，见小患不避。小利小患不足以辱吾技也，夫然后可以支大利大患。夫惟养技而自爱者，无敌于天下。故一忍可以支百勇，一静可以制百动。<br />
        兵有长短，敌我一也。敢问吾之所长，吾出而用之，彼将不与吾校；吾之所短，吾蔽而置之，彼将强与吾角，奈何！曰：吾之所短，吾抗而暴之，使之疑而却；吾之所长，吾阴而养之，使之狎而堕其中。此用长短之术也。<br />
        善用兵者，使之无所顾，有所恃。无所顾，则知死之不足惜；有所恃，则知不至于必败。尺棰当猛虎，奋呼而操击；徒手遇蜥蝪，变色而却步，人之情也。知此者，可以将矣。袒裼而按剑，则乌获不敢逼；冠胄衣甲，据兵而寝，则童子弯弓杀之矣。故善用兵者以形固，夫能以形固，则力有余矣。<br />
      </p>
    </div>
    <div id="apDiv6">
      <h2>《<a name="衡论" id="衡论">衡论</a>》引</h2>
      <p><br />
        事有可以尽告人者，有可告人以其端而不可尽者。尽以告人，其难在告，告人以其端，其难在用。今夫衡之有刻也，于此为铢，于此为石，求之而不得，曰是非善衡焉，可也，曰权罪者，非也。始吾作《权书》，以为其用可以至于无穷，而亦可以至于无用，于是又作《衡论》十篇。呜呼！従吾说而不见其成，乃今可以罪我焉耳。</p>
      <p><br />
        远虑<br />
        圣人之道，有经，有权，有机，是以有民，有群臣，而又有腹心之臣。曰经者，天下之民举知之可也，曰权者，民不得而知矣，群臣知之可也，曰机者，虽群臣亦不得而知矣，腹心之臣知之可也。夫使圣人而无权，则无以成天下之务，无机，则无以济万世之功。然皆非天下之民所宜知。而机者，又群臣所不得闻，群臣不得闻，谁与议？不议不济。然则所谓腹心之臣者，不可一日无也。<br />
        后世见三代取天下以仁义，而守之以礼乐也，则曰圣人无机。夫取天下与守天下，无机不能。顾三代圣人之机，不若后世之诈，故后世不得见耳。有机也，是以有腹心之臣。禹有益，汤有伊尹，武王有太公望。是三臣者，闻天下之所不闻，知群臣之所不知。禹与汤、武倡其机于上，而三臣共和之于下，以成万世之功。下而至于桓、文，有管仲、狐偃为之谋主，阖庐有伍员，勾践有范蠡、大夫种。高祖之起也，大将任韩信、黥布、彭越，裨将任曹参、樊哙、滕公、灌婴，游说诸侯任郦生、陆贾、枞公，至于奇机密谋，群臣所不与者，惟留侯、酂侯二人。唐太宗之臣多奇才，而委之深、任之密者，亦不过曰房、杜。<br />
        夫君子为善之心与小人为恶之心，一也。君子有机以成其善，小人有机以成其恶。有机也，虽恶亦或济，无机也，虽善亦不克。是故腹心之臣不可以一日无也。司马氏，魏之贼也，有贾充之徒为之腹心之臣以济。陈胜、吴广，秦民之汤、武也，无腹心之臣以不克。何则？无腹心之臣者，无机也，有机而泄也。夫无机与有机而泄者，譬如虎豹食人而不知设陷阱，设陷阱而不知以物覆其上者也。<br />
        或曰：机者，创业之君所假以济耳，守成之世，其奚事机而安用夫腹心之臣？呜呼！守成之世，能遂熙然如太古之世矣乎？未也，吾未见机之可去也。且夫天下之变，常伏于燕安，田文所谓“主少国危，大臣未附”，如此等事，何世无之。当是之时，而无腹心之臣，可为寒心哉。昔者，高祖之末，天下既定矣，而又以周勃遗孝惠、孝文。武帝之末，天下既治矣，而又以霍光遗孝昭、孝宣。盖天下虽有泰山之势，而圣人常以累卵为心，故虽守成之世，而腹心之臣不可去也。《传》曰：“百官总己以听于冢宰。”彼冢宰者，非腹心之臣，天子安能举天下之事委之，三年而不置疑于其间耶？又曰：“五载一巡狩。”彼无腹心之臣，五载一出，损千里之畿而谁与守耶？今夫一家之中，必有宗老，一介之士，必有密友，以开心胸，以济缓急。奈何天子而无腹心之臣乎？<br />
        近世之君宴然于上，而使宰相眇然于下。上下不接，而其志不通矣。臣视君如天之辽然而不可亲，而君亦如天之视人，泊然无爱之之心也。是以社稷之忧，彼不以为忧，社稷之喜，彼不以为喜。君忧不辱，君辱不死。一人誉之则用之，一人毁之则舍之。宰相避嫌畏讥且不暇，何暇尽心以忧社稷。数迁数易，视相府如传舍。百官泛泛于下，而天子茕茕于上，一旦有卒然之忧，吾未见其不颠沛而殒越也。圣人之任腹心之臣也，尊之如父师，爱之如兄弟，握手入卧内，同起居寝食，知无不言，言无不尽，百人誉之不加密，百人毁之不加疏，尊其爵，厚其禄，重其权，而后可以议天下之机，虑天下之变。太祖之用赵中令也，得其道矣。近者寇莱公亦诚其人，然与之权轻，故终以见逐，而天下几有不测之变。然则其必使之可以生人杀人而后可也。</p>
    </div>
    <div id="apDiv7"><a href="xun.html"><img src="images/bdc3c9d5367f17b6bb13ef8ef19aa9c3.jpg" width="80" height="46"></a></div>
    <form id="form1" name="form1" method="post" action="">
      <h2><strong> 体裁 
        部分作品
      </strong></h2>
      <h2>诗作《云兴于山》<a href="#有骥在野">《有骥在野》</a></h2>
      <h2>散文<a href="#颜书四十韵">《颜书四十韵》</a><a href="#六国论">《六国论》</a></h2>
      <h2>文集<a href="#心术">《权书》</a>其一<a href="#衡论">《衡论》</a>其一</h2>
    </form>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
    
</body>
</html>